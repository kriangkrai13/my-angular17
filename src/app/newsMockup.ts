{
    "offset": 0,
    "number": 10,
    "available": 4734,
    "news": [
        {
            "id": 303369986,
            "title": "‘โรคหัวใจ’มีเรื่องต้องห้ามที่ควรรู้….อ่านเลย!",
            "text": "โรคหัวใจ'มีเรื่องต้องห้ามที่ควรรู้....อ่านเลย! | เดลินิวส์\n\nอ. นพ.บัณฑิต นราตรีคูณ สาขาวิชาโรคหัวใจ ภาควิชาอายุรศาสตร์ คณะแพทยศาสตร์โรงพยาบาลรามาธิบดี มหาวิทยาลัยมหิดล ให้ความรู้เกี่ยวกับเรื่องต้องห้ามของโรคหัวใจไว้ ว่า ข้อมูลจากองค์การอนามัยโลกพบว่า โรคหัวใจ และหลอดเลือดเป็นสาเหตุการเสียชีวิตอันดับ 1 ของโลก ในเอเชียพบจำนวนผู้เสียชีวิตด้วยโรคนี้มากที่สุด เช่นเดียวกับสัดส่วนของคนไทยที่มีแนวโน้มเสียชีวิตด้วยโรคนี้เพิ่มมากขึ้นทุกปี โรคหัวใจมีสาเหตุจากอะไรบ้าง ทำอย่างไรเราถึงจะมีสุขภาพดีห่างไกลจากโรคนี้\n\nโรคหัวใจคืออะไร โรคหัวใจ คือ โรคที่เกิดจากความผิดปกติของโครงสร้างหัวใจ สามารถแบ่งได้เป็น 5 ประเภทใหญ่ ๆ คือ\n\nเส้นเลือดหัวใจตีบ\n\nลิ้นหัวใจผิดปกติ เช่น ลิ้นหัวใจตีบ ลิ้นหัวใจรั่ว\n\nกล้ามเนื้อหัวใจผิดปกติ\n\nระบบไฟฟ้าหัวใจผิดปกติ เป็นสาเหตุของหัวใจเต้นผิดจังหวะ\n\nหัวใจพิการแต่กำเนิด\n\nอาการของโรคหัวใจ\n\nอาการของโรคหัวใจแต่ละประเภทมีความแตกต่างกัน โดยส่วนมากคนไข้จะมีอาการเจ็บหน้าอก เหนื่อยง่าย หัวใจเต้นผิดจังหวะ ในรายที่เป็นกล้ามเนื้อหัวใจผิดปกติจะมีอาการท้องโต ขาบวม นอนราบไม่ได้\n\nสาเหตุของโรคหัวใจ\n\nสาเหตุของโรคหัวใจขึ้นอยู่กับประเภทของโรคหัวใจ อาจเกิดจากกรรมพันธุ์ โรคประจำตัว หรือพฤติกรรมการใช้ชีวิต\n\nปัจจัยเสี่ยง โรคหัวใจ\n\nอายุที่มากขึ้น ผู้สูงอายุเสี่ยงต่อโรคหัวใจมากขึ้น เนื่องจากการทำงานของอวัยวะต่าง ๆ เสื่อมลงตามวัย\n\nโรคประจำตัว คนที่มีโรคเบาหวาน ความดันโลหิตสูง ไขมันในเลือดสูง จะมีความเสี่ยงมากกว่าคนทั่วไป\n\nการสูบบุหรี่ สารที่อยู่ในบุหรี่ทำให้เซลล์เยื่อบุผนังหลอดเลือดเสื่อม ส่งผลต่อหลอดเลือดที่ไปเลี้ยงหัวใจ ทำให้หัวใจขาดเลือด\n\n4 ข้อห้ามโรคหัวใจ\n\nมีความเชื่อที่แชร์ต่อ ๆ กันมาว่าหากเป็นโรคหัวใจควรหลีกเลี่ยงการกินอาหารบางอย่าง หรือทำบางสิ่งบางอย่าง เพราะจะทำให้อาการของโรคแย่ลงได้ ความเชื่อเหล่านี้เป็นจริงไหม โดย ข้อห้ามโรคหัวใจ มีดังนี้\n\nความเชื่อที่ 1 ห้ามกินอาหารมัน\n\nความเชื่อนี้จริง การกินอาหารมัน ๆ เช่น คากิ ขาหมู หนังไก่ ไก่ทอด ทำให้ไขมันในเลือดสูงขึ้น ไขมันในเลือดจะไปเกาะกับเส้นเลือดทำให้เส้นเลือดตีบและเกิดหัวใจขาดเลือดได้\n\nความเชื่อที่ 2 ห้ามนอนดึก\n\nความเชื่อนี้จริง การนอนไม่พอส่งผลให้เส้นเลือดหัวใจเสื่อมไวขึ้น เกิดโรคเส้นเลือดหัวใจตีบได้ง่าย นอกจากนี้ยังทำให้โรคร่วมต่าง ๆ เช่น เบาหวาน ความดันโลหิตสูง ไขมันในเลือดสูง มีอาการแย่ลงและส่งผลให้หัวใจทำงานแย่ลง ยิ่งสมัยนี้หลายคนนิยมดูซีรีส์ก่อนเข้านอน หากดูเพลินจนติดจะยิ่งทำให้นอนดึกขึ้น ดังนั้นหากเป็นไปได้ควรเปลี่ยนมาดูซีรีส์ช่วงกลางวันแทน\n\nความเชื่อที่ 3 ห้ามเครียด ห้ามโกรธ\n\nความเชื่อนี้จริง เพราะเมื่อเครียดหรือโกรธ หัวใจต้องทำงานหนักขึ้น หากเป็นเส้นเลือดหัวใจตีบหรือกล้ามเนื้อหัวใจอ่อนแรงจะทำให้อาการแย่ลงได้\n\nความเชื่อที่ 4 ห้ามดื่มกาแฟ\n\nความเชื่อนี้ไม่จริง แม้ว่ากาแฟจะมีสารคาเฟอีน บางคนดื่มแล้วอาจรู้สึกใจสั่น ใจเต้นเร็ว อาการเหล่านี้เป็นอาการที่อาจเกิดขึ้นได้ แต่ไม่ได้ทำให้อาการของโรคหัวใจแย่ลง หากดื่มกาแฟแล้วไม่มีอาการใจสั่นก็สามารถดื่มได้ตามปกติในปริมาณที่เหมาะสม\n\nการดูแลสุขภาพเมื่อเป็น “โรคหัวใจ”\n\nใช้หลักการดูแลสุขภาพแบบทั่วไป และปฏิบัติได้ไม่ยาก ดังนี้\n\nกินอาหารให้ครบ 5 หมู่ การกินอาหารที่มีประโยชน์และครบ 5 หมู่ จะช่วยเสริมสมรรถภาพการทำงานของหัวใจให้ดีขึ้น\n\nออกกำลังกายอย่างสม่ำเสมอ ควรออกกำลังกายแบบแอโรบิก เช่น วิ่ง ว่ายน้ำ ปั่นจักรยาน อย่างน้อย 5-7 วัน/สัปดาห์ นาน 30 นาทีขึ้นไป จะช่วยให้หัวใจแข็งแรงขึ้น และควบคุมให้ไม่เกิดภาวะเบาหวาน ความดันโลหิตสูง ไขมันในเลือดสูงที่เป็นปัจจัยเสี่ยงของการเกิดเส้นเลือดหัวใจตีบและหัวใจล้มเหลว\n\nงดอาหารเค็ม อาหารเค็มก่อให้เกิดภาวะน้ำท่วมปอด เส้นเลือดหัวใจตีบ และหัวใจล้มเหลวตามมาได้\n\nหลีกเลี่ยงการสูบบุหรี่ การสูบบุหรี่เป็นปัจจัยสำคัญที่ส่งผลต่อการเกิดเส้นเลือดหัวใจตีบและภาวะหัวใจล้มเหลว\n\nไม่เครียด นอนให้เพียงพอ\n\nแม้โรคหัวใจจะเป็นโรคอันตรายที่อาจทำให้เสียชีวิตได้อย่างเฉียบพลัน แต่หากเราดูแลสุขภาพเป็นอย่างดีจะช่วยป้องกันการเกิดโรค หรือลดความรุนแรงของโรค และการเสียชีวิตอย่างเฉียบพลันได้\n\nข่าวยอดนิยมในหมวดหมู่\n\n‘ภูมิธรรม’หารือ ‘จีน’ย้ำข่าวเข่นฆ่า ‘อุยกูร์’ไม่เป็นความจริง\n\nกกต.เดินหน้าลุย ‘ฮั้วสว.-ฟอกเงิน’ แต่งตั้ง 6 คน ‘ดีเอสไอ’ ร่วมสืบสวนไต่สวน\n\n‘อนุทิน’ แนะ ‘นายกฯอิ๊งค์’ อย่าหวั่นไหวคำแดกดันศึกซักฟอก\n\n‘ทักษิณ’ ฝาก ‘พลภูมิ’ มอบอินทผลัมให้ ‘จุฬาราชมนตรี’เนื่องในเดือนรอมฎอน\n\n‘วิโรจน์’ จวก ‘นายกฯ’ เห็นแก่ตัว อ้างอยู่ไม่ไหวซักฟอกถึงตีห้า\n\n“ชล็อต” เตือนแข้งหงส์หลอนยาวเป็นทศวรรษแน่ถ้าชวดแชมป์พรีเมียร์ลีก\n\n24 มีนาคม 2568\n\nหลังซักฟอกสู่วาระปรับครม.\n\n24 มีนาคม 2568\n\n‘โรคหัวใจ’มีเรื่องต้องห้ามที่ควรรู้….อ่านเลย!\n\n24 มีนาคม 2568\n\n“พาณิชย์” บุกแอฟริกาใต้ ดันส่งออกข้าวไทย 7,300 ล้านบาท\n\n24 มีนาคม 2568\n\nวันจันทร์ที่ 24 มีนาคม 2025\n\nSUSTAINABLE\n\nประชาสัมพันธ์\n\nทุกทิศทั่วไทย\n\nช่องทางการติดตาม\n\nติดต่อโฆษณา\n\nร่วมงานกับเรา\n\n© 2025 บริษัท สี่พระยาการพิมพ์ จำกัด\n\nวันจันทร์ที่ 24 มีนาคม 2025\n\nพระราชสำนัก\n\nวันจันทร์ที่ 24 มีนาคม 2025\n\nพระราชสำนัก\n\nนวัตกรรมขนส่ง\n\nการศึกษา-ศาสนา\n\nช่องทางการติดตาม\n\nติดต่อโฆษณา\n\nร่วมงานกับเรา\n\n© 2025 บริษัท สี่พระยาการพิมพ์ จำกัด\n\nวันจันทร์ที่ 24 มีนาคม 2025\n\nบันเทิงต่างประเทศ\n\n1 Day with ซุปตาร์\n\nคันปากอยากเมาท์\n\nละคร-ซีรีส์\n\nFashion Set\n\nTrendy & Free Time\n\nช่องทางการติดตาม\n\nติดต่อโฆษณา\n\nร่วมงานกับเรา\n\n© 2025 บริษัท สี่พระยาการพิมพ์ จำกัด\n\nวันจันทร์ที่ 24 มีนาคม 2025\n\nฟุตบอลต่างประเทศ\n\nCrazy Football\n\nCrazy Football\n\nช่องทางการติดตาม\n\nติดต่อโฆษณา\n\nร่วมงานกับเรา\n\n© 2025 บริษัท สี่พระยาการพิมพ์ จำกัด\n\nวันจันทร์ที่ 24 มีนาคม 2025\n\nยิปซีพยากรณ์\n\nเดลินิวส์ทำนาย\n\nช่องทางการติดตาม\n\nติดต่อโฆษณา\n\nร่วมงานกับเรา\n\n© 2025 บริษัท สี่พระยาการพิมพ์ จำกัด\n\nวันจันทร์ที่ 24 มีนาคม 2025\n\nดวงจะรวยช่วยไม่ได้\n\nเซียนตัวเลข\n\nรวมเรื่องแปลกก่อนหวยออก\n\nผลสลากกินแบ่งรัฐบาล\n\nช่องทางการติดตาม\n\nติดต่อโฆษณา\n\nร่วมงานกับเรา\n\n© 2025 บริษัท สี่พระยาการพิมพ์ จำกัด\n\nวันจันทร์ที่ 24 มีนาคม 2025\n\nรายงานพิเศษ\n\nช่องทางการติดตาม\n\nติดต่อโฆษณา\n\nร่วมงานกับเรา\n\n© 2025 บริษัท สี่พระยาการพิมพ์ จำกัด\n\nวันจันทร์ที่ 24 มีนาคม 2025\n\nคนดีของสังคม\n\nSpecial Report\n\nส่องพระยอดนิยม\n\nสังคมภูมิภาค\n\nเดินหน้าผ่าตำรวจ\n\nเกาะประเด็นดัง\n\nดาวประดับฟ้า\n\nวิเคราะห์การเมือง\n\nตรวจการบ้าน\n\nที่เห็นและเป็นอยู่\n\nGossip การเมือง\n\nเลียบค่ายกองทัพ\n\nเศรษฐกิจจานร้อน\n\nSME ยุทธวิธีเศรษฐกิจใหม่\n\nบันเทิงต่างประเทศ\n\n1 Day with ซุปตาร์\n\nดูหนังกับหมี\n\nCrazy Football\n\nCrazy Football World Cup\n\nSports Zone\n\nสารพันต่างแดน\n\nผ่าโลกวันอาทิตย์\n\nที่นี่จากยูเอสเอ\n\nคนไทยในออสเตรเลีย\n\nพรุ่งนี้กินไรดี\n\nเดลินิวส์ชวนชิม\n\nสุขภาพ-ความงาม\n\nเสพสมบ่มิสม\n\nLadies Bible\n\nHealty Clean\n\nชีวิตและสุขภาพ\n\nคุณหมอขอบอก\n\nมองคุณภาพชึวิต\n\nวาไรตี้สัตว์เลี้ยง\n\nInside The Games\n\nThe Gamer Life\n\nนวัตกรรมขนส่ง\n\nรู้ก่อนเหยียบ\n\nการศึกษา-ศาสนา\n\nCampus Life\n\nขาสั้นคอซอง\n\nบทความอื่นๆ\n\nช่องทางทำกิน\n\nศิลปวัฒนธรรม\n\nรายงานพิเศษ\n\nช่องทางการติดตาม\n\nติดต่อโฆษณา\n\nร่วมงานกับเรา\n\n© 2025 บริษัท สี่พระยาการพิมพ์ จำกัด",
            "summary": "เรื่องต้องห้ามของ โรคหัวใจ ที่ไม่ควรละเลย และสังเกตอาการกันอย่างไร \n\n\nThe post &#8216;โรคหัวใจ&#8217;มีเรื่องต้องห้ามที่ควรรู้&#8230;.อ่านเลย! appeared first on เดลินิวส์.",
            "url": "https://www.dailynews.co.th/news/4528366/",
            "image": "https://www.dailynews.co.th/wp-content/uploads/2025/03/60-5.jpg",
            "video": null,
            "publish_date": "2025-03-24 00:00:00",
            "author": "อุษา มีชารี",
            "authors": [
                "อุษา มีชารี"
            ],
            "language": "th",
            "category": "health",
            "source_country": "th"
        },
        {
            "id": 303369982,
            "title": "“พาณิชย์” บุกแอฟริกาใต้ ดันส่งออกข้าวไทย   7,300 ล้านบาท",
            "text": "นายพิชัย นริพทะพันธุ์ รัฐมนตรีว่าการกระทรวงพาณิชย์ เปิดเผยว่า ตนได้มอบหมายให้ นายวรวงศ์ รามางกูร ผู้ช่วยรัฐมนตรีประจำกระทรวงพาณิชย์ เป็นหัวหน้าคณะผู้แทนการค้าภาครัฐและเอกชน อาทิ สมาคมผู้ส่งออกข้าวไทย บริษัท เยนเนอรัล มิลล์คอร์ปอร์เรชั่น จำกัด บริษัท ไทย แกรนลักซ์ อินเตอร์เนชั่นแนล ไรซ์ จำกัด เดินทางเยือนสาธารณรัฐแอฟริกาใต้ ระหว่างวันที่ 24 – 30 มีนาคม 2568 เพื่อขยายตลาดข้าวไทยและสินค้าไทยในแอฟริกาใต้ พร้อมกระชับความร่วมมือทางการค้ากับภาครัฐและเอกชนของแอฟริกาใต้\n\n“ไทยถือเป็นผู้ส่งออกข้าวรายใหญ่ของโลก และแอฟริกาใต้เป็นตลาดสำคัญในภูมิภาคแอฟริกา โดยในปี 2567 ไทยส่งออกข้าวไปยังแอฟริกามากถึง 3.37 ล้านตัน คิดเป็น33.88% ของการส่งออกข้าวไทยทั้งหมด โดยเฉพาะแอฟริกาใต้ที่นำเข้าข้าวจากไทยถึง 833,000 ตัน หรือ 8.38% ของปริมาณการส่งออกทั้งหมด ซึ่งส่วนใหญ่เป็นข้าวนึ่งข้าวขาว และข้าวหอมมะลิไทย การเดินทางครั้งนี้มีเป้าหมายหลักคือการรักษาและขยายตลาดข้าวไทยให้เติบโตยิ่งขึ้น” นายพิชัยฯ กล่าว\n\nนอกจากการบรรลุข้อตกลงซื้อขายข้าว กระทรวงพาณิชย์ยังเตรียมเจรจากับหน่วยงานสำคัญของแอฟริกาใต้ อาทิ กระทรวงการค้า อุตสาหกรรม และการแข่งขันของแอฟริกาใต้ และ The Western Cape Tourism, Trade and Investment Promotion Agency (Wesgro) เพื่อผลักดันการค้าระหว่างสองประเทศ รวมถึงประชุมกับบริษัทผู้นำเข้าข้าวรายใหญ่ของแอฟริกาใต้ เช่น Tastic Rice Corporation Ltd., Goldkeys International (Pty) Ltd. และ Jumbo Prepackers (Pty) Ltd. ซึ่งมีสัดส่วนการนำเข้าข้าวไทยรวมกันมากกว่า 25%\n\nนอกจากนี้ คณะผู้แทนไทยยังจัดงาน “Thailand Ultimate Friendship” เพื่อมอบรางวัลให้แก่ผู้นำเข้าข้าวรายใหญ่ของแอฟริกาใต้ ตอกย้ำความเป็นพันธมิตรทางการค้าข้าวที่แข็งแกร่ง พร้อมส่งเสริมภาพลักษณ์ข้าวไทยผ่านการมอบ ตรารับรอง Thai SELECT ให้แก่ร้านอาหารไทยในแอฟริกาใต้ และประชาสัมพันธ์ เครื่องหมายรับรองข้าวหอมมะลิไทย (ตราเขียว) เพื่อสร้างความเชื่อมั่นให้ผู้บริโภค\n\n“ความสำเร็จครั้งนี้ไม่ใช่แค่เรื่องของการขายข้าว แต่เป็นการขยายโอกาสทางการค้าของไทยไปสู่ตลาดโลก โดยเฉพาะในตลาดแอฟริกาใต้ ซึ่งเติบโตขึ้นต่อเนื่อง ที่ผ่านมาไทยได้ส่งออกสินค้าไปขาย 5 ลำดับแรก เช่น รถยนต์และอุปกรณ์ส่วนประกอบ, ข้าว, เครื่องยนต์สันดาปภายใน, เครื่องจักรกล และผลิตภัณฑ์ยา ในส่วนสินค้าเกษตรอื่นๆเช่น ข้าว มันสำปะหลัง ยางพารา และเครื่องเทศสมุนไพร ทั้งหมดนี้จะเป็นการสร้างโอกาสใหม่ให้สินค้าไทยเดินหน้าต่อไป“",
            "summary": "“พาณิชย์” บุกแอฟริกาใต้ ดันส่งออกข้าวไทย ขายข้าว 391,000 ตัน มูลค่า 7,300 ล้านบาท เพื่อขยายตลาดข้าวไทยและสินค้าไทยในแอฟริกาใต้ \n\n\nThe post “พาณิชย์” บุกแอฟริกาใต้ ดันส่งออกข้าวไทย   7,300 ล้านบาท appeared first on เดลินิวส์.",
            "url": "https://www.dailynews.co.th/news/4529519/",
            "image": "https://www.dailynews.co.th/wp-content/uploads/2025/01/พิชัย-พาณิช.jpg",
            "video": null,
            "publish_date": "2025-03-23 23:59:00",
            "author": "ศักดิ์ชัย อินทร์จันทร์",
            "authors": [
                "ศักดิ์ชัย อินทร์จันทร์"
            ],
            "language": "th",
            "category": "business",
            "source_country": "th"
        },
        {
            "id": 303369984,
            "title": "ไทยตอนบนอุณหภูมิสูงขึ้น ‘ร้อนถึงร้อนจัด’ กทม. ร้อนฟ้าหลัว",
            "text": "เมื่อวันที่ 24 มี.ค. 68 กรมอุตุนิยมวิทยา พยากรณ์อากาศ 24 ชั่วโมงข้างหน้า หย่อมความกดอากาศต่ำเนื่องจากความร้อนปกคลุมภาคเหนือ ในขณะที่บริเวณความกดอากาศสูงหรือมวลอากาศเย็นที่ปกคลุมประเทศไทยตอนบนมีกำลังอ่อนลง ลักษณะเช่นนี้ทำให้ประเทศไทยตอนบนมีอุณหภูมิสูงขึ้น โดยมีอากาศร้อนถึงร้อนจัด ในขณะที่มีลมตะวันตกเฉียงใต้พัดปกคลุมภาคเหนือทำให้ภาคเหนือตอนบนมีฝนฟ้าคะนองบางแห่ง ขอให้ประชาชนบริเวณประเทศไทยตอนบนดูแลรักษาสุขภาพจากสภาพอากาศที่เปลี่ยนแปลง\n\nสำหรับลมตะวันออกที่พัดปกคลุมอ่าวไทย ภาคใต้ และทะเลอันดามันมีกำลังปานกลาง ทำให้ภาคใต้ตอนล่างมีฝนฟ้าคะนองบางแห่ง ส่วนคลื่นลมบริเวณอ่าวไทยตอนล่างมีกำลังปานกลาง โดยมีคลื่นสูง 1-2 เมตร อ่าวไทยตอนบนและทะเลอันดามันมีคลื่นสูงประมาณ 1 เมตร บริเวณที่มีฝนฟ้าคะนองคลื่นสูงมากกว่า 2 เมตร ขอให้ชาวเรือในบริเวณดังกล่าวเดินเรือด้วยความระมัดระวังและหลีกเลี่ยงการเดินเรือในบริเวณที่มีฝนฟ้าคะนองไว้ด้วย\n\nสภาวะอากาศที่มีผลต่อการสะสมฝุ่นละอองในระยะนี้: การสะสมของฝุ่นละออง/หมอกควันบริเวณประเทศไทยตอนบนอยู่ในเกณฑ์ค่อนข้างมากถึงมากเนื่องจากลมที่พัดปกคลุมมีกำลังอ่อนลง\n\nออกประกาศ 24 มีนาคม 2568\n\nพยากรณ์อากาศสำหรับประเทศไทย00:00 น. วันนี้ ถึง 00:00 น. วันพรุ่งนี้ภาคเหนือ\n\nอากาศร้อนโดยทั่วไปกับมีฟ้าหลัว และมีอากาศร้อนจัดบางพื้นที่โดยมีฝนฟ้าคะนองบางแห่งอุณหภูมิต่ำสุด 19-23 องศาเซลเซียสอุณหภูมิสูงสุด 35-40 องศาเซลเซียส  ลมตะวันตกเฉียงใต้ ความเร็ว 10-15 กม./ชม.\n\nภาคตะวันออกเฉียงเหนือ\n\nอากาศร้อนกับมีฟ้าหลัวอุณหภูมิต่ำสุด 17-21 องศาเซลเซียสอณหภูมิสูงสุด 36-38 องศาเซลเซียสลมตะวันออกเฉียงเหนือ ความเร็ว 10-20 กม./ชม.\n\nอากาศร้อนกับมีฟ้าหลัวอุณหภูมิต่ำสุด 21-24 องศาเซลเซียสอุณหภูมิสูงสุด 37-39 องศาเซลเซียสลมตะวันออก ความเร็ว 10-20 กม./ชม.\n\nภาคตะวันออก\n\nอากาศร้อนกับมีฟ้าหลัวอุณหภูมิต่ำสุด 22-25 องศาเซลเซียสอุณหภูมิสูงสุด 34-38 องศาเซลเซียสลมตะวันออก ความเร็ว 15-30 กม./ชม.ทะเลมีคลื่นสูงประมาณ 1 เมตร\n\nภาคใต้(ฝั่งตะวันออก)\n\nมีฝนฟ้าคะนอง ร้อยละ 20 ของพื้นที่ส่วนมากบริเวณจังหวัดสุราษฎร์ธานี นครศรีธรรมราช พัทลุง สงขลา ปัตตานี ยะลา และนราธิวาสอุณหภูมิต่ำสุด 23-25 องศาเซลเซียส อุณหภูมิสูงสุด 33-35 องศาเซลเซียสตั้งแต่จังหวัดสุราษฎร์ธานีขึ้นมา : ลมตะวันออก ความเร็ว 15-30 กม./ชม.ทะเลมีคลื่นสูงประมาณ 1 เมตรตั้งแต่จังหวัดนครศรีธรรมราชลงไป : ลมตะวันออก ความเร็ว 15-35 กม./ชม.ทะเลมีคลื่นสูง 1-2 เมตร บริเวณที่มีฝนฟ้าคะนองคลื่นสูงมากกว่า 2 เมตร\n\nภาคใต้(ฝั่งตะวันตก)\n\nมีฝนฟ้าคะนอง ร้อยละ 20 ของพื้นที่ส่วนมากบริเวณจังหวัดกระบี่ ตรัง และสตูลอุณหภูมิต่ำสุด 24-26 องศาเซลเซียส อุณหภูมิสูงสุด 34-35 องศาเซลเซียสลมตะวันออก ความเร็ว 15-30 กม./ชม.ทะเลมีคลื่นสูงประมาณ 1 เมตร ห่างฝั่งคลื่นสูงมากกว่า 1 เมตรบริเวณที่มีฝนฟ้าคะนองคลื่นสูงมากกว่า 2 เมตร\n\nกรุงเทพและปริมณฑล\n\nอากาศร้อนกับมีฟ้าหลัวอุณหภูมิต่ำสุด 23-25 องศาเซลเซียสอุณหภูมิสูงสุด 36-39 องศาเซลเซียสลมตะวันออก ความเร็ว 10-20 กม./ชม.",
            "summary": "กรมอุตุฯ พยากรณ์สภาพอากาศวันนี้ ไทยตอนบนมีอุณหภูมิสูงขึ้น \"ร้อนถึงร้อนจัด\" กรุงเทพและปริมณฑล อากาศร้อนกับมีฟ้าหลัว\n\n\nThe post ไทยตอนบนอุณหภูมิสูงขึ้น &#8216;ร้อนถึงร้อนจัด&#8217; กทม. ร้อนฟ้าหลัว appeared first on เดลินิวส์.",
            "url": "https://www.dailynews.co.th/news/4529376/",
            "image": "https://www.dailynews.co.th/wp-content/uploads/2025/03/Logo4-6.jpg",
            "video": null,
            "publish_date": "2025-03-23 23:00:00",
            "author": "Sutannaraj Suwannatada",
            "authors": [
                "Sutannaraj Suwannatada"
            ],
            "language": "th",
            "category": "business",
            "source_country": "th"
        },
        {
            "id": 303369980,
            "title": "หลังซักฟอกสู่วาระปรับครม.",
            "text": "หากจะมีป่วนบ้าง ก็คงเมื่อมีการพูดพาดพิง “อดีตนายกฯแม้ว”นายทักษิณ ชินวัตร นายใหญ่พรรคเพื่อไทย ในเรื่องนี้ “นายกฯอิ๊งค์”แพทองธาร ชินวัตร ดูจะแสดงอาการเบื่อๆ ว่า “ฝ่ายค้านก็ยังอยู่เรื่องนี้ตลอดไป” ถ้าพูดกันเรื่องอดีตนายกฯแม้ว ที่ท้าทายคือ “จะพูดเรื่องคดีชั้น 14 กันอีท่าไหน ว่า นายกฯอิ๊งค์มีส่วนร่วมในขบวนการนอนยาว”\n\nเพราะเรื่องก็เกิดมาตั้งแต่ช่วงรัฐบาลประยุทธ์ ที่เขียนเสือให้วัวกลัวรัวตีปี๊บกันว่า “มีหลักฐานว่ามีผู้อยู่เบื้องหลัง”นายกฯอิ๊งค์ก็คงตอบง่ายๆ “กระบวนการอยู่ในชั้น ป.ป.ช.ซึ่งรัฐบาลไม่แทรกแซงองค์กรอิสระ” และเอาจริงอดีตนายกฯแม้วก็ออกจาก รพ.ตำรวจช่วงเดือน ก.พ.67 ซึ่งตอนนั้นลูกสาวเขายังไม่เป็นนายกฯ ด้วยซ้ำ ข้อนี้จึงน่าสนใจอภิปรายอย่างไร\n\nอย่างไรก็ตาม การอภิปรายก็อภิปรายกันไป นั่นเป็นวาระของฝ่ายนิติบัญญัติ แต่ความเคลื่อนไหวต่อจากนี้ของฝ่ายการเมือง สังคมคงจับตามองว่า “จะมีปรับ ครม.หรือไม่ ?” ตำแหน่งรัฐมนตรีมันดูเหมือนเป็น“สมบัติผลัดกันชม” คนรู้สึกถึงภาพนี้มากในช่วงรัฐบาลทักษิณ 1 ที่ปรับ ครม.กัน 10 ครั้ง บางครั้งถ้าปรับเล็กปรับฟ้าผ่าด้วย\n\nถ้าให้ลองคิดดู แนวทางการปรับ ครม. ที่น่าจะเกิดขึ้น มีทั้งคนทายไว้ว่า ไตรภาค 3 ของปี ซึ่งเป็นช่วงที่ผ่านไฮซีซั่นการท่องเที่ยว เพื่อไม่ให้การดำเนินนโยบายช่วงการท่องเที่ยวหน้าร้อนสะดุด หรือไม่ก็ปลายปีไปเลย ในส่วนของพรรคร่วมรัฐบาลก็เป็นส่วนของเขาที่จะปรับโควตาบุคคลในพรรคหรือไม่ ภูมิใจไทย, ประชาธิปัตย์คงไม่เปลี่ยน\n\nแต่พรรคเพื่อไทย ความที่ไม่ได้เป็นรัฐบาลมานานตั้งแต่ปี 2557 ไปจนถึงปี 66 ทำให้ดูเหมือนต้อง“ผลัดกันชม”หลายรอบ รัฐบาล“เสี่ยนิด”เศรษฐา ทวีสิน อยู่มาปีกว่าหน่อยๆ ก็เคยปรับ ครม. ส่วนสไตล์นายกฯ อิ๊งค์ ตามที่เจ้าตัวเคยพูดคือ ไม่ปรับบ่อย แต่ถ้ามีปัญหาอะไรหรือเรื่องอะไรที่จะต้องกระตุ้นจะเรียกมาคุยเป็นคนๆ \n\n เมื่อมาลองเก็งๆ ดูว่าใครมีโอกาสถูกปรับย้าย หรือถูกปรับออก คนแรกอาจเป็นนายพิชัย นริพทะพันธุ์ รมว.พาณิชย์ จากวาทะปลูกกล้วยแทนปลูกข้าว ซึ่งเรียกแขกให้รัฐบาลพอสมควร และกลายเป็นถูกยอกย้อนว่า สมัยรัฐบาลประยุทธ์ก็ ผักชีแพงก็เคยเย้ยหยันแนวคิดปลูกผักชีในค่ายทหาร มาวันนี้พรรคเพื่อไทยก็ดูคิดไม่ต่างกัน ส่งผลต่อภาพลักษณ์รัฐบาล\n\nคนต่อมาที่“ถ้าหาคนได้”อาจปรับเปลี่ยน คือ“ทูตปู”นายมาริษ เสงี่ยมพงษ์ รมว.ต่างประเทศ ซึ่งแทบไม่มีแอคชั่นอะไรเลยท่ามกลางมรสุมรัฐบาลถูกโจมตีหนักเกี่ยวกับการส่งชาวอุยกูร์กลับจีน จนกระทั่งเหล่านางแบกหรือกองเชียร์พรรคเพื่อไทยต้องเรียกหาว่า“ไม่คิดจะทำอะไรหน่อยเหรอ” บทบาทการต่างประเทศของไทยไม่โดดเด่น\n\nแต่คนนี้อาจเหนียว เพราะเป็นคนใกล้ชิดอดีตนายกฯแม้ว อีกทั้งไม่รู้หาใครมาแทน กระทรวงการต่างประเทศเป็นกระทรวงอาภัพอย่างหนึ่งคือเป็นกระทรวงใหญ่ เป็นหน้าตาของประเทศ แต่กลับไม่ค่อยมีใครอยากได้ ชนิดที่ว่า ตอนตั้ง ครม.เศรษฐา เคยมีรัฐมนตรีบางคนวิ่งขอไปนั่งเก้าอี้อื่น จนสุดท้ายได้“ดร.ตั๊ก”ปานปรีย์ พหิทธานุกร มาเป็นเจ้ากระทรว\n\nสัญญาณอีกอย่างหนึ่งคือการที่ ครม.มีมติทำหนังสือถามศาลรัฐธรรมนูญ ถึงขอบเขตของ“ความซื่อสัตย์สุจริตเป็นที่ประจักษ์” ก็กลายเป็นเรื่องชวนคิดว่า อาจตั้งใครที่เคยถูกข้อครหาเรื่องคุณสมบัติ ซึ่งสายตาพุ่งไปที่ ร.อ.ธรรมนัส พรหมเผ่า สส.พะเยา พรรคกล้าธรรม อาจสลับตำแหน่งกับ “ดร.แหม่ม”นฤมล ภิญโญสินวัฒน์ ไปนั่งกระทรวงอื่น\n\nไม่ทราบว่า ไตรมาสสาม-สี่จะได้ปรับ หรือไม่แน่อาจมีปรับฟ้าแล่บก็ได้ อะไรก็เกิดขึ้นได้.",
            "summary": "แนวโน้มศึกอภิปรายไม่ไว้วางใจ 24-26 มี.ค.นี้ คงจะเป็นไปเรียบร้อยดี ซึ่งพรรคแกนนำฝ่ายค้าน พรรคประชาชน ( ปชน.) โดย “หัวหน้าเท้ง”ณัฐพงษ์ เรืองปัญญาวุฒิ ผู้นำฝ่ายค้านในสภา ก็พูดทำนองว่า ไม่ได้หวังให้เกิดการไม่ไว้วางใจในสภา แต่สิ่งที่เปิดเผยจะทำให้สังคมรู้อะไรเป็นอะไร และอาจนำไปสู่การยื่นถอดถอนนายกฯ ในเรื่องต่อๆ ไป\n\n\nThe post หลังซักฟอกสู่วาระปรับครม. appeared first on เดลินิวส์.",
            "url": "https://www.dailynews.co.th/news/4527682/",
            "image": "https://www.dailynews.co.th/wp-content/uploads/2025/03/21-23.jpg",
            "video": null,
            "publish_date": "2025-03-24 00:00:00",
            "author": "Punnat Pulbangyung",
            "authors": [
                "Punnat Pulbangyung"
            ],
            "language": "th",
            "category": "business",
            "source_country": "th"
        },
        {
            "id": 293439066,
            "title": "จีโน่ตีดีแต่ไล่ไม่ทันจบที่3ศึกกอล์ฟฮอนด้าฯ",
            "text": "ศึกกอล์ฟแอลพีจีเอ ทัวร์ รายการ ฮอนด้า แอลพีจีเอ ไทยแลนด์ 2025 ชิงเงินรางวัลรวม 1.7 ล้านดอลลาร์สหรัฐ ที่สยามคันทรีคลับ โอลด์คอร์ส พาร์ 72 พัทยา จ.ชลบุรี จบรอบ 4 ซึ่งเป็นรอบสุดท้ายเมื่อวันอาทิตย์ที่ผ่านมา แองเจิล หยิน โปรสาวอเมริกัน คว้าแชมป์พร้อมทำลายสถิติสกอร์ต่ำสุด โดย หยิน ที่นำเดี่ยวใมาในรอบสาม ด้วยสกอร์ 21 อันเดอร์พาร์ 195 มารอบนี้ทำเพิ่มอีก 7 อันเดอร์พาร์ 65 คว้าแชมป์ด้วยสกอร์รวม 28 อันเดอร์พาร์ 260 (67-64-64-65) ทำลายสถิติสกอร์ต่ำสุดตลอดกาลของแอลพีจีเอทัวร์ ของ อันนิกา ซอเรนสตัม โปรสวีดิช ที่เคยทำไว้ 27 อันเดอร์พาร์ 261 เมื่อปี 2021ในรายการสแตนดาร์ด รีจิสเตอร์ ปิง ที่รัฐอริโซนา สหรัฐอเมริกา นอกจากนั้นยังทำลายสถิติของฮอนด้า แอลพีจีเอ ไทยแลนด์ สกอร์ต่ำสุด ที่ นันนา เคิร์สต์ซ แมดเซน โปรเดนมาร์ก และเจเน็ต หลิน ซีหยู จากจีน ทำไว้ 26 อันเดอร์พาร์ 262 เมื่อปี 2022\n\n หยิน คว้าแชมป์ในทัวร์เป็นรายการที่ 2 ต่อจากบูอิค แอลพีจีเอ เซี่ยงไฮ้ เมื่อปี 2023 คว้าเงินรางวัล 225,000 ดอลลาร์สหรัฐ หรือราว 7.55 ล้านบาท ส่วนรองแชมป์เป็น อิคิเอะ อิวาอิ โปรญี่ปุ่น สกอร์รวม 27 อันเดอร์พาร์ 262 (62-67-71-61)\n\n ส่วน จีโน่ หรือ“โปรจีน” อาฒยา ฐิติกุล รอบสุดท้าย ทำ 6 อันเดอร์พาร์ 66 มีสกอร์รวม 21 อันเดอร์พาร์ 267 (68-64-69-66) คว้าอันดับ 3 เป็นโปรสาวไทยที่ทำผลงานดีที่สุดในรายการนี้ ขณะที่ด้าน “โปรเหมียว” ปภังกร ธวัชธนกิจ แชมป์เก่าปีที่แล้ว ทำเพิ่ม 7 อันเดอร์พาร์ สกอร์รวม 17 อันเดอร์พาร์ 269 จบอันดับ 4 ร่วม เท่ากับ “โปรโม” โมรียา จุฑานุกาล\n\n ด้าน ผลงานโปรสาวไทยคนอื่นๆ ได้แก่ อันดับ 14 ร่วม “โปรเม” เอรียา จุฑานุกาล 13 อันเดอร์พาร์ 275,อันดับ 17 ร่วม “โปรเมียว” ปาจรีย์ อนันต์นฤการ 12 อันเดอร์พาร์ 276,อันดับ 24 ร่วม “โปรพราว” ชเนตตี วรรณแสน 10 อันเดอร์พาร์ 278,อันดับ 41 ร่วม “ฝ้าย” พิมพ์พิศา รับรอง(มือสมัครเล่น) 5 อันเดอร์พาร์ 283,อันดับ 45 ร่วม “โปรว่าน” จารวี บุญจันทร์ 3 อันเดอร์พาร์ 285\n\n,อันดับ 50 ร่วม “โปรแจน” วิชาณี มีชัย 2 อันเดอร์พาร์ 286,อันดับ 57 ร่วม “โปรจัสมิน” ธิฎาภา สุวัณณะปุระ, “โปรมาย” ตรีฉัฐ จีนกลับ 1 โอเวอร์พาร์ 289 และ อันดับ 61 ร่วม “โปรเปียโน” อาภิชญา ยุบล 4 โอเวอร์พาร์ 292",
            "summary": "แองเจิล หยิน โปรสาวอเมริกัน คว้าแชมป์ ขณะที่ จีโน่ คว้าที่ 3 ศึกกอล์ฟฮอนด้า แอลพีจีเอ ไทยแลนด์ 2025\n\n\nThe post จีโน่ตีดีแต่ไล่ไม่ทันจบที่3ศึกกอล์ฟฮอนด้าฯ appeared first on เดลินิวส์.",
            "url": "https://www.dailynews.co.th/news/4427922/",
            "image": "https://www.dailynews.co.th/wp-content/uploads/2025/02/jjjj.jpg",
            "video": null,
            "publish_date": "2025-02-23 08:42:02",
            "author": "Chanakarn Laosarakham,นฤเบศวร์ ถนิมพาสน์",
            "authors": [
                "Chanakarn Laosarakham",
                "นฤเบศวร์ ถนิมพาสน์"
            ],
            "language": "th",
            "category": "business",
            "source_country": "th"
        },
        {
            "id": 293439068,
            "title": "วาทะเด็ด! ‘โค้ชสะสม’ บอลวัดที่ผล เล่นสุนัขไม่รับประทานแล้วชนะ ทุกคนแฮปปี้",
            "text": "สะสม พบประเสริฐ กุนซือ พีที ประจวบ เอฟซี มีวาทะเด็ดตามสไตล์ หลังเกมที่บุกแพ้ บีจี ปทุม ยูไนเต็ด 0-1 ในฟุตบอลไทยลีก วันที่ 22 ก.พ.68 ลั่น ไม่ได้รู้สึกดีที่เล่นได้ดี เพราะฟุตบอลวัดที่ผลการแข่งขัน ต่อให้เล่นสุนัขไม่รับประทาน ทุกคนมีความสุขหมด\n\nเกมนี้ บีจี ได้ประตูชัย นาทีที่ 30 จาก รานีล ซานตานา นาทีที่ 30 ทำให้ตอนนี้ บีจี มี 36 แต้ม ส่วน ประจวบ หยุดที่ 31 แต้ม มากกว่าโซนตกชั้นอยู่ 9 แต้ม\n\nการแถลงข่าวหลังเกม สื่อมวลชนสอบถาม โค้ชสะสม ว่าคิดอย่างไรกับผลงานของทีมที่วันนี้มีโอกาสเยอะมาก แต่แพ้ด้วยสกอร์เฉียดฉิว ซึ่ง “โค้ชสะสม” ยิ้มมุมปาก พร้อมเปล่งเสียงหัวเราะในลำคอ ก่อนบอกว่า “ไม่ชอบ…เล่นดีแต่แพ้ จริงๆ เราเตือนสติทีมตลอด แพ้แค่มิลลิเมตร มันก็แพ้ เพราะฉะนั้นสังวรณ์ตัวเองว่า ฟุตบอลไม่จำเป็นต้องเล่นดี แล้วคำตอบคือชนะ”\n\n“แต่ต้องชมก่อนตามมารยาทผู้ดีนิดนึง ยินดีกับ บีจี ที่ได้ 3 คะแนน แต่ผมไม่ยินดียินร้ายกับชัยชนะของเขา แต่เด็กเราทำได้ดี เกมเราทำได้ดี แต่ความผิดพลาดอย่างที่บอก ‘มิลลิเมตร’ เราต้องกลับไปท่อง มิลลิเมตรมันน่าเจ็บใจ…เล่นดี แพ้ ไม่พูด ทำบอลอยู่ที่ผลการแข่งขัน” โค้ชเตี้ย กล่าว พร้อมพูดในภาษาลูกทุ่งตามสไตล์ แปลได้ว่า “ต่อให้เล่นสุนัขไม่รับประทานแล้วชนะ ทุกคนแฮปปี้หมด”\n\nเมื่อถามถึงคะแนนที่ปีที่แล้วได้ 34 แต้ม แต่ปีนี้เหลืออีก 8 นัด ได้ไปแล้ว 31 แต้ม โค้ชสะสม ก็ยังมีท่าทีไม่พอใจกับผลงาน ตอบสวนทันทีว่า “ยังอยู่ในเส้นทางหนีตกชั้นเช่นเดิม ตราบใดที่ไม่ได้ 34 แต้ม ไม่ต้องทะลึ่งบอกว่าอยู่ในไทยลีก เป้าหมายคือเอา 3 แต้มให้เร็วที่สุด จะเป็นเกมไหนไม่รู้ เราก็อยากพ้นตรงนี้เยอะๆ หน่อย เราจะได้ทำอย่างอื่นได้ แต่อย่างที่บอก บอลปัจจุบันใกล้กัน สุดท้ายต้องก้มหน้าก้มตาเกมที่เหลือในไทยลีก และบอลถ้วย”\n\nกับคำถามว่า ผู้บริหารตั้งเป้าหมายท็อป 5 ไทยลีกมาหลายปี โค้ชสะสม กล่าวว่า “ผมก็อยากได้…ไม่ต้องใครหรอก” ก่อนหยุด แล้วพูดต่อไปว่า “แต่บีจี ไม่อยากได้ไง ใช่ป่ะ บีจี อยากได้แชมป์ ก็แค่นั้น ความหวังต่างกัน เรารู้ตัวเอง เราอยากได้ท็อป 5 แต่มันไม่ได้หมู ทีมไทยลีกตอนนี้ใครการันตีล่ะ ดังนั้นอย่าเพิ่งไปคิด ตอนนี้ 34 แต้ม มองตรงกลางก่อน ปีหน้า จริงๆ เราเซ็ตทีม อยู่ที่ตัวต่างประเทศ ใครมีเงินเยอะก็ได้เปรียบ”\n\nส่วน แอนโธนี ฮัดสัน โค้ชบีจี ปทุม กล่าวสุขุมๆ อีกสไตล์ ว่า เป็นเกมที่ค่อนข้างยาก เกมซับซ้าน แต่บีจี มีโอกาสแล้วยิงได้ ชมสปิริตทีม ภาพรวมอาจไม่ดี แต่ผลคือชนะ ตนเพิ่งมาทำงาน 2 สัปดาหฺ ตอนนี้สิ่งสำคัญคือพยายามดึงศักยภาพนักกีฬา หัวจิต หัวใจ สปิริตนักกีฬาให้มากที่สุด",
            "summary": "\"โค้ชสะสม\" มีวาทะเด็ดอีกแล้ว หลังเกมแพ้ \"บีจีปทุม\" แบบมีโอกาสเยอะ ลั่นเตือนสติตลอด  แพ้แค่ \"เป็นมิล.\" แต่ก็คือแพ้ บอลวัดที่ผลแข่งขัน เล่นสุนัขไม่รับประทานแล้วชนะ ทุกคนก็แฮปปี้ ชี้ถึงคะแนนห่าง ก็ต้องคิดว่ายังหนีตกชั้น\n\n\nThe post วาทะเด็ด! &#8216;โค้ชสะสม&#8217; บอลวัดที่ผล เล่นสุนัขไม่รับประทานแล้วชนะ ทุกคนแฮปปี้ appeared first on เดลินิวส์.",
            "url": "https://www.dailynews.co.th/news/4427885/",
            "image": "https://www.dailynews.co.th/wp-content/uploads/2025/02/sasom.jpg",
            "video": null,
            "publish_date": "2025-02-23 08:28:51",
            "author": "Wootinon Boonwanit",
            "authors": [
                "Wootinon Boonwanit"
            ],
            "language": "th",
            "source_country": "th"
        },
        {
            "id": 293439062,
            "title": "มือมีดโหดไล่แทงประชาชนในฝรั่งเศส ดับ 1 ราย-บาดเจ็บหลายคน",
            "text": "สำนักข่าวเอเอฟพี รายงานจากกรุงปารีส ประเทศฝรั่งเศส เมื่อวันที่ 23 ก.พ. ว่า ผู้ต้องสงสัยที่พกอาวุธมีด ซึ่งอัยการระบุในภายหลังว่า เป็นชายชาวแอลจีเรีย วัย 37 ปี ถูกจับกุมบริเวณที่เกิดเหตุ ในเมืองมูลูส ทางตะวันออกของฝรั่งเศส\n\nนายนิโกลา ไฮต์ซ อัยการท้องถิ่น กล่าวว่า ผู้ต้องสงสัยรายดังกล่าว อยู่ในบัญชีรายชื่อบุคคลเฝ้าระวังก่อการร้ายของฝรั่งเศส ขณะที่นายบรูโน เรอตาโย รมว.มหาดไทยของฝรั่งเศส กล่าวที่สถานีตำรวจว่า ชายคนนี้ “มีประวัติเป็นโรคจิตเภท” และการกระทำของเขา “มีมิติทางจิตเวช” พร้อมกับเสริมว่า ทางการฝรั่งเศสพยายามขับไล่เขาออกจากประเทศหลายครั้งแล้ว แต่แอลจีเรียปฏิเสธที่จะให้ความร่วมมือ\n\nอนึ่ง เหตุการณ์สะเทือนขวัญเกิดขึ้นเมื่อเวลาประมาณ 16.00 น. ของวันเสาร์ที่ผ่านมา ตามเวลาท้องถิ่นของฝรั่งเศส บริเวณใกล้กับตลาดแห่งหนึ่งที่มีคนพลุกพล่าน ในเมืองมูลูส ซึ่งขณะนั้นมีกลุ่มผู้ประท้วงกำลังชุมนุมเพื่อแสดงการสนับสนุนสาธารณรัฐประชาธิปไตยคองโก (ดีอาร์คองโก)\n\nพยานหลายคนในเหตุการณ์กล่าวว่า พวกเขาได้ยินผู้ต้องสงสัยตะโกนคำว่า “พระเจ้าผู้ทรงยิ่งใหญ่” หลายครั้ง ระหว่างก่อเหตุไล่แทงผู้คน\n\nในเวลาต่อมา ประธานาธิบดีเอ็มมานูเอล มาครง ผู้นำฝรั่งเศส แสดงความเสียใจต่อครอบครัวของเหยื่อ และกล่าวว่า เหตุการณ์นี้เป็น “การก่อการร้าย” อย่างไม่ต้องสงสัย โดยเฉพาะเป็น “การก่อการร้ายของกลุ่มอิสลาม” รวมถึงให้คำมั่นว่า รัฐบาลปารีสมุ่งมั่นที่จะทำทุกอย่างต่อไป เพื่อขจัดการก่อการร้ายในประเทศ.\n\nเครดิตภาพ : AFP",
            "summary": "ทางการฝรั่งเศสรายงานว่า ชายคนหนึ่งที่ก่อเหตุไล่แทงผู้คนในฝรั่งเศส จนทำให้มีผู้เสียชีวิต 1 ราย และผู้ได้รับบาดเจ็บอีกหลายคน อยู่ในรายชื่อบุคคลที่ต้องเฝ้าระวังการก่อการร้าย และเคยถูกสั่งเนรเทศมาแล้ว\n\n\nThe post มือมีดโหดไล่แทงประชาชนในฝรั่งเศส ดับ 1 ราย-บาดเจ็บหลายคน appeared first on เดลินิวส์.",
            "url": "https://www.dailynews.co.th/news/4427564/",
            "image": "https://www.dailynews.co.th/wp-content/uploads/2025/02/205.jpg",
            "video": null,
            "publish_date": "2025-02-23 08:43:20",
            "author": "Napat Changamporn",
            "authors": [
                "Napat Changamporn"
            ],
            "language": "th",
            "category": "business",
            "source_country": "th"
        },
        {
            "id": 293439064,
            "title": "ร้อง ‘ปวีณา’ ช่วยตามหาลูกสาวหายตัวปริศนาในโอมาน หวั่นเป็นศพที่ 4",
            "text": "เมื่อวันที่ 23 ก.พ. ที่มูลนิธิปวีณาเพื่อเด็กและสตรี ต.ลำผักกูด อ.ธัญบุรี จ.ปทุมธานี พ่อวัย 68 ปี แม่วัย 71 ปี พร้อมด้วย เพื่อนลูกสาว เดินทางจาก จ.ลำปาง เข้าร้องกรณี น้องมายด์ ลูกสาว อายุ 29 ปี มีสามีเป็นหนุ่มบังกลาเทศไปอยู่กินกันที่ประเทศโอมาน หายตัวไปนานกว่า 3 เดือนติดต่อไม่ได้ ไม่รู้เป็นตายร้ายดีอย่างไร เพื่อนบอกว่า ก่อนหน้านี้ลูกสาวถูกสามีบังคับให้เสพยาเสพติด ถูกทำร้ายสาหัสจนพิการมือหงิกงอ เดินกะเผลก หน้าตาบวมช้ำ พูดจาแทบฟังไม่รู้เรื่อง เหมือนไม่ตายก็ต้องพิการ ขณะที่สามีถูกตำรวจโอมานจับกุมคดียาเสพติด เพราะเป็นเอเย่นต์ค้ายาเสพติดไปเมื่อเดือน ก.พ.ที่ผ่านมา ยังปิดปากเงียบ ตอนนี้ทำใจวอนมูลนิธิปวีณาฯ และหน่วยงานที่เกี่ยวข้องช่วยติดตามหาลูกสาว ไม่ว่าจะเจอในสภาพใดขอช่วยส่งกลับมาบ้านเกิด เพราะสงสารหลานชายวัย 10 ขวบ ลูกของน้องมายด์ ซึ่งเป็นเด็กพิเศษเรียนอยู่ป.6 นั่งมองเครื่องบินที่บินผ่านบ้านทุกวันรอคอยแม่กลับมา คอยถามทำไมแม่ไม่มาสักที\n\nเพื่อนน้องมายด์ กล่าวว่า มายด์ไปทำงานร้านอาหารที่ประเทศโอมานตั้งแต่ปี 2563 ต่อมาได้รู้จักกับหนุ่มบังกลาเทศและอยู่กินกันแบบสามีภรรยา ตลอดเวลาที่ผ่านมาไม่ได้เจอมายด์เลย เขาเคยกลับมาไทยช่วงเดือน ก.พ. 67 แต่ไม่ได้กลับไปเจอพ่อแม่ที่ลำปางเลย และก็ไม่ได้มาเจอเพื่อนๆ ด้วย จะติดต่อกันทางแอปเมสเซนเจอร์และเห็นเวลาที่โพสต์เฟซบุ๊กเวลาที่ไปเที่ยวไหนทำอะไรเท่านั้น ซึ่งเพื่อนๆ หลายคนได้ข้อมูลไม่เหมือนกันเวลาที่เขาไปไหนหรือมาไทย แต่เขาจะโพสต์เฟซบุ๊กในสิ่งสวยงามเวลาไปเที่ยวต่างประเทศ หรือโพสต์รูปสวยๆ เหมือนกับว่ามีความสุขกับสามี แต่ก็ไม่เคยโพสต์ให้เห็นหน้าตาของสามีเลยจะเห็นแต่รูปจับมือกันหรือมีสติกเกอร์แปะที่ใบหน้าสามีเท่านั้น\n\nกระทั่งเดือน ต.ค. 67 เห็นมายด์โพสต์รูปลงสตอรี่ในเฟซบุ๊กเป็นภาพกำลังนอนให้เลือดอยู่ที่โรงพยาบาล จึงสอบถามจนรู้ว่าถูกสามีทำร้าย แต่มายด์ไม่ได้บอกอะไรมาก เหมือนมีความลับที่บอกใครไม่ได้ แต่ก็พูดว่า “สามีเป็นเอเย่นต์ค้ายา เคยฆ่าคนมาแล้ว 3 ศพ ถ้าวันหนึ่งตัวเองหายไปก็อาจจะเป็นศพที่ 4 ก็ได้” ตนพยายามจะเตือนเพื่อนให้กลับบ้านเราดีกว่า แต่มายด์ก็ไม่เชื่อ โดยล่าสุดที่คุยกับมายด์ก็ประมาณเดือน พ.ค. 67 มายด์แชตมาคุยขอให้ไปบ้านและส่งเอกสารส่วนตัวมาให้เพื่อจะไปทำวีซ่าเข้าประเทศอังกฤษ ซึ่งตนก็ได้ส่งไปให้และเห็นเขาโพสต์เฟซบุ๊กไปเที่ยวเช็กอินที่ประเทศไต้หวัน และโพสต์อีกว่ากำลังจะไปเที่ยวประเทศอังกฤษ หลังจากนั้นก็ไม่ได้ติดต่อกันอีก\n\nทั้งนี้ในวันจันทร์ที่ 24 ก.พ. เวลา 16.00 น. นางปวีณา จะพาพ่อแม่น้องมายด์ไปกองการต่างประเทศ สำนักงานตำรวจแห่งชาติ ไปพบกับ พล.ต.ต.สุระพันธุ์ ไทยประเสริฐ ผบก.กองการต่างประเทศ และทีมงานตำรวจสากลไทย เพื่อให้ข้อมูลและขอให้ประสานตำรวจสากลโอมาน ช่วยติดตามตัวน้องมายด์โดยเร็ว โดยนางปวีณา ได้ประสาน นายอำนาจ พละพลีวัลย์ ผอ.กองคุ้มครองและดูแลผลประโยชน์คนไทยในต่างประเทศ กรมการกงสุล และนายมณฑล จันทร์ศิริ ตำแหน่งนักการทูตชำนาญการ (ที่ปรึกษา) กรมการกงสุลกระทรวงการต่างประเทศแล้ว ทราบว่ากำลังติดตามตัวน้องมายด์อยู่ โดยจะมอบหมายให้ นายเอกภาพ หงสกุล ผอ.มูลนิธิปวีณาฯ พาพ่อแม่น้องมายด์ไปให้ข้อมูลที่กองคุ้มครองและดูแลผลประโยชน์คนไทยในต่างประเทศ กรมการกงสุล กระทรวงการต่างประเทศ และเชื่อว่าจะได้รับทราบข่าวความคืบหน้าในเร็ววันนี้ โดยมูลนิธิปวีณาฯ จะร่วมกับกระทรวงการต่างประเทศ และตำรวจกองการต่างประเทศ สำนักงานตำรวจแห่งชาติ ติดตามเรื่องนี้อย่างใกล้ชิด\n\nนางปวีณา กล่าวว่า หลังรับเรื่องเมื่อวันศุกร์ที่ 21 ก.พ. ได้ประสาน นายอำนาจ พละพลีวัลย์ ผู้อำนวยการกองคุ้มครองและดูแลผลประโยชน์คนไทยในต่างประเทศ และนายมณฑล จันทร์ศิริ ตำแหน่งนักการทูตชำนาญการ (ที่ปรึกษา) กรมการกงสุล กระทรวงการต่างประเทศแล้ว ทราบว่ากรมการกงสุล ได้รับทราบและเร่งติดตามเรื่องกับสถานทูตไทยในโอมานแล้ว ทั้งนี้นางปวีณาจะได้มอบหมายให้ นายเอกภาพ หงสกุล ผอ.มูลนิธิปวีณาฯ พาพ่อแม่น้องมายด์ไปกองคุ้มครองและดูแลผลประโยชน์คนไทยในต่างประเทศ กรมการกงสุล เพื่อให้ข้อมูลเพิ่มเติม เนื่องจากวันนี้ 23 ก.พ. มีเพื่อนของน้องมายด์เดินทางกลับมาจากโอมานและมูลนิธิปวีณาฯ ได้รับตัวจากสนามบินเข้าพบนางปวีณาทันที\n\nโดยให้ข้อมูลที่เป็นประโยชน์ต่อการติดตามน้องมายด์ โดยวันจันทร์ที่ 24 ก.พ.นี้ เวลา 16.00 น. จะพาพ่อแม่น้องมายด์เข้าพบ พล.ต.ต.สุระพันธุ์ ไทยประเสริฐ ผบก.กองการต่างประเทศ สำนักงานตำรวจแห่งชาติ และประชุมร่วมกันกับ พล.ต.ต.สุระพันธุ์ และทีมงานตำรวจสากลไทยเพื่อให้ข้อมูล โดยตำรวจสากลไทยจะประสานตำรวจสากลโอมานติดตามตัวน้องมายด์ทันที และนางปวีณาจะมอบหมายให้ นายเอกภาพ หงสกุล ผอ.มูลนิธิปวีณาฯ พาพ่อแม่น้องมายด์เข้าให้ข้อมูลเพื่อเติมกับกองคุ้มครองและดูแลผลประโยชน์คนไทยในต่างประเทศ กรมการกงสุล กระทรวงการต่างประเทศ ในวันจันทร์ที่ 24 ก.พ.นี้",
            "summary": "พ่อ 68 แม่ 71 จากเมืองรถม้า โร่ร้อง \"ปวีณา หงสกุล\" ช่วยตามหาน้องมายด์ ลูกสาววัย 29 หายตัวปริศนาในโอมานนานกว่า 3 เดือน เพื่อนให้ข้อมูลสามีชาวบังกลาเทศ ถูกจับคดียาเสพติด เคยซ้อมทำร้ายสาหัสก่อนติดต่อไม่ได้ หวั่นกลายเป็นศพที่ 4\n\n\nThe post ร้อง &#8216;ปวีณา&#8217; ช่วยตามหาลูกสาวหายตัวปริศนาในโอมาน หวั่นเป็นศพที่ 4 appeared first on เดลินิวส์.",
            "url": "https://www.dailynews.co.th/news/4427983/",
            "image": "https://www.dailynews.co.th/wp-content/uploads/2025/02/Web-W-2025-02-23T154658.494.jpg",
            "video": null,
            "publish_date": "2025-02-23 08:51:24",
            "author": "Paisarn Chaipetch",
            "authors": [
                "Paisarn Chaipetch"
            ],
            "language": "th",
            "category": "business",
            "source_country": "th"
        },
        {
            "id": 293439060,
            "title": "“ภวิชญ์-ลัลนา” สมราคามือ 1 หวดคว้าแชมป์ “ไทยแลนด์ แชมป์เปี้ยนชิพ” สนาม 2",
            "text": "ศึกเทนนิส รายการ “ไทยแลนด์ แชมป์เปี้ยนชิพ” สนามที่ 2 ประจำปี 2568 ชิงเงินรางวัลรวม 600,000 บาท ที่ศูนย์พัฒนากีฬาเทนนิสแห่งชาติ เมืองทองธานี จ.นนทบุรี เมื่อวันที่ 23 ก.พ.68 เข้าสู่รอบชิงชนะเลิศ ประเภทชายเดี่ยว “แมงปอ” ภวิชญ์ สอนหลักทรัพย์ มือวางอันดับ 1 เอาชนะ “สอง” ยุทธนา เจริญผล 2-0 เซต 6-4, 6-3 คว้าแชมป์ รับเงินรางวัล 50,000 บาท ส่วน ยุทธนา รองแชมป์ รับเงินรางวัล 25,000 บาท\n\nขณะที่ ประเภทหญิงเดี่ยว “รวงข้าว” ลัลนา ธาราฤดี มือวาง 1 ของรายการ คว้าแชมป์ได้ตามคาด หลังหวดชนะ “ออมสิน” อัญชิสา ฉันทะ 2-0 เซต 6-2, 6-3 ได้แชมป์สมัยแรก พร้อมรับเงิน 50,000 บาท หลังจากนี้ ลัลนา จะไปแข่งขันเทนนิสอาชีพที่จีน ต่อไป ส่วน อัญชิสา รองแชมป์ รับเงินรางวัล 25,000 บาท\n\nส่วนประเภทคู่ผสม ลัลนา ฉันทะ กับ “แมน” ณัฐนนท์ กัจฉปานันท์ หวดชนะ ไทร่า ลิธิบี สาวลูกครึ่งไทย-อังกฤษ กับ นวกานต์ ขุนจันทร์ 2-0 เซต 6-2, 6-4 ไปครอง.",
            "summary": "\"ภวิชญ์ สอนหลักทรัพย์\" ควง \"ลัลนา ธาราฤดี\" โชว์ฟอร์มสมราคาเต็ง 1 หวดคว้าแชมป์ชายเดี่ยว-หญิงเดี่ยว ศึกเทนนิส \"ไทยแลนด์ แชมป์เปี้ยนชิพ\" สนามที่ 2 มาครอง\n\n\nThe post &#8220;ภวิชญ์-ลัลนา&#8221; สมราคามือ 1 หวดคว้าแชมป์ &#8220;ไทยแลนด์ แชมป์เปี้ยนชิพ&#8221; สนาม 2 appeared first on เดลินิวส์.",
            "url": "https://www.dailynews.co.th/news/4428105/",
            "image": "https://www.dailynews.co.th/wp-content/uploads/2025/02/tennis12-5.jpg",
            "video": null,
            "publish_date": "2025-02-23 09:05:24",
            "author": "วอน อ่อนวงค์",
            "authors": [
                "วอน อ่อนวงค์"
            ],
            "language": "th",
            "source_country": "th"
        },
        {
            "id": 293439056,
            "title": "อดีตครูสาวเมาแล้วขับซิ่งเก๋งแหกโค้ง ชนจยย.ตาย 2 ศพหวิดโดนญาติรุมยำ",
            "text": "เมื่อวันที่ 23 ก.พ. วานนี้ (22 ก.พ.) ร.ต.อ.เจษฏา ชิดประทุม พนักงานสอบสวน สภ.บำเหน็จณรงค์ รับแจ้งอุบัติเหตุรถชนกันมีผู้เสียชีวิต และได้รับบาดเจ็บสาหัส บนถนนบำเหน็จฯ-จัตุรัส ก่อนถึงหน้าเทศบาลบำเหน็จณรงค์ ต.บ้านชวน อ.บำเหน็จณรงค์ จ.ชัยภูมิ จึงเดินทางไปตรวจสอบพร้อมหน่วยกู้ภัย\n\nที่เกิดเหตุพบรถยนต์สีขาว ยี่ห้อ ฮุนได ทะเบียน 3 กจ 2562 กรุงเทพมหานคร จอดอยู่กลางถนนด้านหน้าพังยับเยิน และมีคราบเลือดติดอยู่ที่กระโปรงหน้ารถ ห่างไปพบรถจยย. สีน้ำเงินดำ ไม่ติดป้ายทะเบียน ในสภาพถูกชนติดอยู่หน้ารถมีลอยลากมาตามถนนไกลกว่า 30 เมตร พร้อมกันนี้ยังพบร่างผู้เสียชีวิต ทราบชื่อต่อมา คือ นายสุชาติ กลิ่นศรีสุข อายุ 46 ปี และมีคนเจ็บสาหัสอีก 1 ราย คือนายเอนก ทรัพย์ด่านจาก อายุ 30 ปี จึงส่งรักษาที่ รพ.ชัยภูมิ และเสียชีวิตในเวลาต่อมา\n\nสอบถามนางประไพศรี (สงวนนามสกุล) อายุ 67 ปี อดีตครูเกษียณ ยอมรับว่าเป็นคนขับรถยนต์ เฉี่ยวชนกับรถจยย. มีผู้เสียชีวิตจริง หลังตนไปงานเลี้ยงที่ อ.จัตุรัสมา และกำลังเดินทางกลับที่พัก โดยขับรถมาตามปกติ\n\nขณะที่ทางญาติผู้เสียชีวิตมาดูเหตุการณ์ โดยผู้ก่อเหตุปัดว่าตนไม่เมา จึงมีปากเสียงกับญาติผู้เสียชีวิตจนหวิดเข้ามารุมประชาทัณฑ์ ทำให้เจ้าหน้าต้องจับแยกกันทั้งสองฝ่าย ต่อมาจึงได้ทำการเป่าวัดแอลกอฮอล์กับนางประไพศรี ผลตรวจวัด เกินกว่ากฎหมายที่กำหนด 70% เบื้องต้นได้แจ้งข้อกล่าวหาว่า “ขับรถในขณะมึนเมา เกิดอุบัติเหตุทำให้ผู้อื่นเสียชีวิต และทำให้ทรัพย์สินเสียหาย” พร้อมส่งดำเนินคดีตามกฎหมายต่อไป.",
            "summary": "อดีตครูสาววัยเกษียณ ขับเก๋งจากงานเลี้ยงเมาหลุดโค้งพุ่งชนจยย. ลากไถลไปกว่า 30 เมตร เสียชีวิต 2 ศพ ตำรวจจับเป่าเมาพุ่ง 70% หวิดโดนญาติรุมประชาทัณฑ์ \n\n\nThe post อดีตครูสาวเมาแล้วขับซิ่งเก๋งแหกโค้ง ชนจยย.ตาย 2 ศพหวิดโดนญาติรุมยำ appeared first on เดลินิวส์.",
            "url": "https://www.dailynews.co.th/news/4428025/",
            "image": "https://www.dailynews.co.th/wp-content/uploads/2025/02/23T153832.471.jpg",
            "video": null,
            "publish_date": "2025-02-23 08:52:26",
            "author": "Jeerawat Sukahnont",
            "authors": [
                "Jeerawat Sukahnont"
            ],
            "language": "th",
            "category": "business",
            "source_country": "th"
        }
    ]
}